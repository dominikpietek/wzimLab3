TYTUŁ: Kradzież w Luwrze OPIS: Dwóch złodziei w biały dzień włamuje się do Luwru i w ciągu siedmiu minut ucieka z kolekcją biżuterii z czasów napoleońskich, wartą 88 milionów euro. Pomimo licznych zdjęć i nagrań pokazujących miejsca oraz sposób ich ucieczki, nikt nie wie, gdzie teraz się znajdują. Jak mogło dojść do napadu w godzinach szczytu? Dlaczego zawiodły systemy bezpieczeństwa? I czemu sprawców nigdy nie schwytano? MIEJSCE AKCJI: Galeria Apollo, Luwr, współczesny Paryż. Nastrój: napięcie, niepewność, podejrzenia między pracownikami. Prasa już na miejscu. POSTACIE: Postać Gracza: Niedoświadczony francuski detektyw z biednej dzielnicy Paryża. Z powodu pochodzenia i charakterystycznej maniery mówienia budzi nieufność wśród bogatszych i wpływowych ludzi. (Imię i płeć wybiera gracz.) Serena Pulin: 25 lat, blondynka, ubrana klasycznie jak detektyw długi płaszcz, czapka Deerstalker. Młoda, energiczna i ambitna. Pochodzi z klasy średniej, ale nie znosi bogaczy. Rozwiązała już kilka spraw, czasem kłamie lub manipuluje podczas przesłuchań. Mieszka z chorą matką, która potrzebuje drogiej operacji. Francois Galtier: Dyrektor muzeum, 55 lat, łysiejący, nerwowy, zawsze w prostych garniturach. Wśród pracowników krążą plotki o jego podejrzanych inwestycjach i zdradach. Dobrze ustawiony w towarzystwie elit, przyjaźni się z politykami i celebrytami. Joanne Galtier: Żona dyrektora i kierowniczka Galerii Apollo, 43 lata, rudowłosa, elegancka, nosi jaskrawe spódnice i marynarki. Pochodzi z rodziny złotników. Cierpi na chorobę płuc z powodu palenia. Traktuje podwładnych z pogardą. Podejrzewa męża o zdradę. Mathieu: 68-letni dozorca, siwe włosy i długa broda. Alkoholik, ale oddany pracy. Zna każdy korytarz muzeum i ma klucze do wszystkich drzwi. Tajemniczy i skryty, ale lubiany przez większość pracowników. Nienawidzi Joanne za jej zachowanie wobec innych. Casper: 33 lata, blady, chudy, introwertyczny i ekscentryczny pracownik Galerii Apollo. Unika ludzi, często znika na kilka dni bez słowa. Nazywany „duchem . Laura Papilon: 23-letnia dziennikarka lokalnej gazety. Głośna, energiczna i ambitna, zrobi wszystko dla sensacyjnego artykułu. Marzy o sławie i karierze medialnej. Guy Plume: 24-letni kamerzysta i współpracownik Laury. Przystojny, czarnowłosy, lekkomyślny. Dzięki ojcu politykowi ma kontakty wśród elit. Często działa impulsywnie, kierując się emocjami. Terry Tarrau: 72-letni profesor historii, ekspert od epoki napoleońskiej, czasem oprowadza po muzeum. Niski, otyły, w kraciastych marynarkach. Uwielbia rozmawiać o historii i biżuterii, ma kompleksy na punkcie wyglądu. Darmian Duchamp: 29-letni ochroniarz, syn imigrantów, ciemna karnacja, ciężko pracuje, by utrzymać rodzinę. Często gra w karty z Mathieu. Nie jest lubiany przez innych ochroniarzy. Pozostali świadkowie: Turyści i goście muzeum, którzy mogli widzieć fragmenty zdarzenia lub ucieczkę złodziei.